---
---
Redovisning kmom01
=========================

Jag har inga tidigare kunskaper om objektorienterad php men jag har dock programmerat lite i php sedan tidigare så jag är bekant med språket. Jag har också lite erfarenhet inom objektorienterad programmering eftersom en av mina tidigare kurser var objektorienterad python. Jag är inte helt klar med den kursen så jag är säker på att jag kommer lära mig massor nytt om objektorienterad programmering i den här kursen.

Jag tyckte att det gick bra att komma igång med php och programmering med objekt och klasser. Guiden till kursmomentet gick igenom både klasser och objekt samt gav bra små exempelprogram som jag tog användning av. Uppgiften med gissa numret var lite klurig för mig men fick till slut igång det. Det kluriga var hur jag kunde ta till användning av sessionen. Själva uppbyggnaden av spelet i klassen gick bra. Jag valde att spara hela sessionen med klassen för spelet i ett objekt och sedan göra variablar för de olika funktionerna eller bara använda objektet direkt.

När jag skulle ladda upp mitt repo på github så hade jag lite problem. När vi hade design kursen så körde jag på http men denna gången valde jag att använda ssh nyckel. Det krånglade i början och jag var tvungen att skaffa nya ssh nycklar men jag fick det att fungera tillslut. Jag har inga speciella tankar om me-sidan. Jag tycker att den liknar den som vi hade i design kursen i hur den är uppbyggd och utseende.

Mitt TIL är att jag har bättre förståelse om hur sessioner fungerar.
